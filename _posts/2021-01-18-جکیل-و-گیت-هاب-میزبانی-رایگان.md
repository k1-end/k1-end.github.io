برای **ساخت بلاگ** گزینه های زیادی در دسترس است که هر کدام مزایا و معایب خاصی خود را دارد. برای ساخت این بلاگ از [**جکیل**][1] و [**گیت هاب**][2] استفاده کرده ام. *جکیل* یک *سایت ساز استاتیک* می باشد و *گیت هاب* خدمات میزبانی رایگان برای سایت های استاتیک ارایه می دهد.

سایت استاتیک فقط از فایل های متنی تشکیل شده است و هیچگونه دیتابیس یا سرور اپلیکیشن ندارد. این نوع سایت ها برای بلاگ های ساده و سایت های شرکتی ایده آل هستند. جکیل با استفاده از زبان روبی نوشته شده و یکی از محبوب ترین سایت ساز های استاتیک می باشد که [**صفحه های گیت هاب**][3] هم از این سایت ساز قدرتمند استفاده می کنند. جکیل به دلیل محبوبیت زیاد پوسته ها و پلاگین های زیادی هم دارد که بیشتر آن ها رایگان هستند. سایت های بزرگ بسیاری از جمله
[Ruby on Rails](http://rubyonrails.org), [Sketch](https://sketch.com), [Spotify for Developers](https://developer.spotify.com)
 و بسیاری دیگر با استفاده از جکیل ساخته شده اند. 

چون  صفحه های گیت هاب از جکیل استفاده میکنند شما میتوانید بدون نیاز به هیچگونه زحمت اضافه فقط با قرار دادن فایل های خام در یک ریپازیتوری (Repository) در گیت هاب یک سایت استاتیک با میزبانی رایگان بسازید. گیت هاب به صورت اتوماتیک فایل های نهایی را می سازد. همچنین با هر بار اپدیت فایل ها کل سایت به صورت اتوماتیک دوباره ساخته می شود. حداکثر فضای در دسترس برای سایت های گیت هاب ۱۰۰ گیگ و حداکثر پهنای باند در ماه هم ۱۰۰ گیگ می باشد( که برای اکثر بلاگ ها کافیست). سایت به صورت خودکار حداکثر ۱۰ بار در ساعت از نو ساخته می شود. به صورت پیش فرض نام دامنه زیردامنه "*github.io*" خواهد بود ولی امکان استفاده از نام دامنه اختصاصی نیز وجود دارد.

[1]: https://jekyllrb.com/
[2]: https://github.com/ 
[3]: https://pages.github.com/
