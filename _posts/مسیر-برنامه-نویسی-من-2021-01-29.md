چی میخوای بگی ؟
من با php , mysql , html , js , css  شروع کردم.
من برنامه نویسی وب رو انتخاب کردم.
من چه سابقه ای داشتم. 
چرا بک اند رو انتخاب کردم.

در این پست میخوام **مسیر**ی که من تا اینجا طی کردم را به صورت خلاصه مرور کنم. اولین مواجه من با برنامه نویسی در مبانی کامپیوتر کارشناسی بود که زبان C را تدریس می کردند. خیلی علاقه مند شدم. ولی خب به دلیل حجم سایر درس ها و یک سری علل دیگر در آن زمان دیگر پیگیر نشدم. بعد ها در تابستان بین کارشناسی و ارشد شروع به یادگیری جاوا کردم. مبانی زبان را یاد گرفتم ولی دوباره با شروع ارشد و مشغله زیاد درس ها و پایان نامه دوباره برنامه نویسی را کنار گذاشتم. تا اینکه بعد از ارشد دوباره تصمیم گرفتم برنامه نویسی را شروع کنم. این بار با توجه به منابع موجود، بازار کار و علایق شخصی *برنامه نویسی سمت سرور وب* را انتخاب کردم و با اصلی ترین زبان نشانه گذاری وب یعنی *HTML* کارم را شروع کردم. شروع یادگیری من همزمان با شروع همه گیری ویروس COVID-19 بود.
پس از یادگیری سریع *HTML* ، به سراغ *CSS* و *JavaScript* رفتم. تازه مبانی را یاد گرفته بودم که تصور میکردم دیگر همه چی را بلدم. اما بعد از شروع به انجام چند پروژه کوچک تازه فهمیدم که هنوز خیلی مطلب برای یادگیری هست. شروع به یادگیری *nodejs* کردم. اما پس از مدتی متوجه شدم که قسمت اعظمی از بازار کار ایران مختص به **PHP** و کتابخانه ها و پلتفرم های مربوط به آن است. پس شروع به یاد گیری PHP کردم. خیلی زود متوجه شدم که دیتابیس ها جز جدا ناشدنی وب هستند پس شروع کردم به یادگیری **MySQL** کردم. 
همزمان پروژه های نمونه ی زیادی را شروع کردم (که البته بیشترشان ناتمام ماندند) و در سایت های دور کاری دنبال پروژه می گشتم که با *وردپرس* آشنا شدم و متوجه شدم قسمت بسیار زیادی از سایت های ایرانی از این نرم افزار محبوب استفاده می کنند. شروع به یادگیری برنامه نویسی وردپرس کردم. در ادامه هر جا مبحث یا پروژه ای میدیدم که به نظرم جالب بود (از لاراول گرفته تا انواع و اقسام پروژه های گیت هاب و JQuery) سعی میکردم وقت بگذارم. با مباحث زیادی آشنا شدم ولی خیلی در گرفتن پروژه ها موفق نبودم. شاید دلیلش این بود که *تمرکز*م را روی **یادگیری عمیق** یک تکنولوژی خاص نگذاشته بودم.
در نهایت تصمیم گرفتم بر PHP و MySQL متمرکز شوم. همچنین اصول نوشتن **کد تمیز** را هم بیشتر تمرین کنم و چند کتاب مرجع از جمله *Code Complete* را مطالعه کنم و در حداقل یک زمینه حرفی برای گفتن داشته باشم.    
